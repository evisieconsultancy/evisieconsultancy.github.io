<div class="p-4">
    <h2 class="text-2xl font-bold mb-4">Welkom bij de Kwaliteit Academie</h2>
    <p class="text-lg mb-4">Waar we onze jarenlange praktijkervaring bundelen in een unieke vorm van opleiding. Hier komen theorie en jouw praktijkcases samen zodat je als AFAS-klant de beste praktijkervaring kunt opdoen op het gebied van HRM/Payroll.</p>

    <h3 class="text-xl font-semibold mt-6 mb-4">Een stuk consultancy in de vorm van een training</h3>
    <p class="mb-4">Onze trainingen zijn geen standaard vooropgezette cursussen uit een boek. Wij geloven dat échte kennis en vaardigheden worden ontwikkeld door te werken met situaties die direct relevant zijn voor jouw organisatie. Daarom geven we je voorafgaand aan elke training de mogelijkheid om je eigen cases in te sturen die we tijdens de training gezamenlijk bespreken en waar we dieper ingaan op de uitdagingen waar jij tegenaan loopt.</p>

    <p class="mb-4">Naast het advies en begeleiding van ervaren professionals Barry en Evelien profiteer je ook van de waardevolle input en ervaringen van andere deelnemers. Dit maakt de training tot een dynamische en interactieve sessie waarin praktijkkennis wordt gedeeld en verdiept.</p>

    <p class="mb-4">De trainingen bieden je niet alleen praktijkervaring en inhoudelijke kennis, maar leren je ook hoe je ervoor zorgt dat nieuwe modules soepel binnen je organisatie landen. We begrijpen dat succesvolle implementatie van AFAS-software niet alleen draait om het kennen van de functies, maar ook om de manier waarop deze modules binnen je organisatie worden geïmplementeerd en geadopteerd.</p>

    <p class="mb-4">Hoe overtuig je kritische afdelingen van het belang en de voordelen van nieuwe processen? Hoe creëer je draagvlak en zorg je ervoor dat de verandering als positief wordt ervaren? Deze onderwerpen komen uitgebreid aan bod zodat je niet alleen leert <i>wát</i> je moet doen, maar ook <i>hóe</i> je ervoor zorgt dat de AFAS-oplossingen optimaal worden geïntegreerd en geaccepteerd binnen je organisatie.</p>

    <p class="mb-4">Aan het eind van de dag ga je voldaan naar huis met veel meer dan alleen theoretische kennis. Je krijgt een stukje consultancyadvies in de vorm van een training met concrete oplossingen en strategieën die je direct kunt inzetten voor jouw eigen organisatie, zowel inhoudelijk als op het gebied van implementatie en adoptie.</p>

    <h3 class="text-xl font-semibold mt-6 mb-4">Over ons</h3>
    <p class="mb-4"><b>Barry de Vreede</b> werkt sinds 2006 met AFAS-software en heeft sindsdien een solide expertise opgebouwd. Hij heeft 7 jaar als Senior Consultant bij AFAS gewerkt waar hij uitgebreide ervaring opdeed met de software. In 2013 besloot Barry zijn eigen software- en consultancybedrijf te starten dat zich volledig richt op AFAS.</p>

    <p class="mb-4">Zijn specialisaties liggen vooral in HRM, Payroll en het koppelen van systemen met AFAS. In de afgelopen jaren heeft Barry diverse klanten in de grootzakelijke dienstverlening ondersteund bij de implementatie en optimalisatie van AFAS-oplossingen, waaronder bedrijven zoals Coolblue, Baas, DSW, Simon Loos, Facilicom, Asito, Independer, DPG, Louwman en Volksbank.</p>

    <p class="mb-4">Ook in de zorgsector heeft hij bijgedragen aan projecten voor instellingen zoals het Antoni van Leeuwenhoek Ziekenhuis, Slotervaart Ziekenhuis, Rijnstate Ziekenhuis en Reinier de Graaf Groep. Met zijn jarenlange ervaring helpt Barry organisaties bij het effectief inzetten van AFAS-software om hun processen te verbeteren.</p>

    <p class="mb-4"><b>Evelien Heckman</b> heeft een HR-achtergrond en werkt sinds 2014 met AFAS-software, waarvan de eerste jaren als AFAS-applicatiebeheerder in het onderwijs en bij Coolblue. Inmiddels werkt zij ruim 5 jaar als zelfstandige bij diverse klanten.</p>

    <p class="mb-4">Haar specialisaties liggen vooral in HRM en het opleiden van gebruikers zoals applicatiebeheerders en personeelsadministrateurs. In de afgelopen jaren heeft Evelien diverse klanten in verschillende sectoren ondersteund, met name zorg, onderwijs en overheid, bij de implementatie en optimalisatie van AFAS, waaronder bedrijven zoals VieCuri Medisch Centrum, Sanquin, Het VISTA College, Gilde Opleidingen, Gemeente Roermond en Veiligheidsregio Brabant-Noord.</p>
</div>